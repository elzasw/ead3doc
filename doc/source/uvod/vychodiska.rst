.. _ead_uvod_vychodiska:

===================
Východiska
===================


Základní východiska pro vytváření archivního popisu dle tohoto návodu:


 1. Archivní pomůcka v digitální podobě se ukládá ve formátu značkovacího jazyka XML verze 1.0 nebo 1.1.
 2. Každý dokument XML musí obsahovat právě jednu archivní pomůcku v digitální podobě. Není tedy možné do 
    jednoho dokumentu XML uložit více archivních pomůcek. Naopak je v případě popisu členitých fondů přípustné,
    aby jedna archivní pomůcka byla uložena po částech do více dokumentů XML.
 3. Základní logická struktura každého dokumentu XML je předepsána schématem XML EAD, verze 3.
    Dokument XML, který obsahuje archivní pomůcku v digitální podobě, musí být správně 
    strukturován (tj. musí splňovat syntaxi jazyka XML) a dokument musí být validní podle 
    předepsaného schématu XML.
 4. Obsah dokumentu XML je specifikován podmínkami předepsanými v tomto textu. Návod reguluje 
    možnosti značkování archivní pomůcky v digitální podobě podle schématu XML za účelem 
    jednotného značkování pomůcek. Dokument XML musí respektovat předkládané obsahové 
    usměrnění.
 5. Za základní znakovou sadu dokumentu XML se považuje Unicode/UCS4 v kódování UTF 8.
